<!DOCTYPE html>
<html lang="zh-cn"
  dir="ltr">

<head>
  <meta charset="UTF-8">
<meta name="viewport" content="width=device-width, initial-scale=1.0">
<title>文摘 | 流笔</title>


<link rel="manifest" src="/data/manifest.json">

<link rel="shortcut icon" src="/img/favicon/favicon.png">
<link
    rel="stylesheet"
    href="https://cdnjs.cloudflare.com/ajax/libs/animate.css/4.1.1/animate.min.css"
  />

<link rel="stylesheet" href="/scss/book.min.3dbba945dc05d989ded4d8aafeda579e1f10ba9a87a3341049e0c28b4acb78ef.css" integrity="sha256-PbupRdwF2Yne1Niq/tpXnh8QupqHozQQSeDCi0rLeO8=" crossorigin="anonymous">


<script defer src="/js/sw.min.6f6f90fcb8eb1c49ec389838e6b801d0de19430b8e516902f8d75c3c8bd98739.js" integrity="sha256-b2&#43;Q/LjrHEnsOJg45rgB0N4ZQwuOUWkC&#43;NdcPIvZhzk=" crossorigin="anonymous"></script>

  
</head>

<body dir="ltr">
  
<div id="loading" class="loading-overlay">
    <div class="spinner"></div>
    <h2>一叶浮萍归大海, 人生何处不相逢</h2>
</div>
  <nav id="gb-header">
    
<div id="gb-nav">
    <div id="gb-nav-content">
        <ul id="gb-nav-content-list" class="center">
            <li class="nav-logo">
                <a href="/" role="button">
                    <img src="/img/favicon/favicon.png" alt="">
                </a>
            </li>

            

            
            

            
            
            
            
            
            
            <li class="nav-item nav-section" id="技术">
                <a id="" href="/notes/%E5%B7%A5%E5%85%B7%E6%8A%80%E6%9C%AF/" role="button">技术</a>
            </li>


            <div class="sub-pages-container" id="sub-pages-container-技术">
                <div class="sub-pages-content">

                    
                    <div class="sub-pages">
                        <ul>
                            <li class="small-title"><span>技术</span></li>
                            
                            <li>
                                <a href="/notes/%E5%B7%A5%E5%85%B7%E6%8A%80%E6%9C%AF/git%E6%93%8D%E4%BD%9C/" role="button">git操作</a>
                            </li>
                            
                            <li>
                                <a href="/notes/%E5%B7%A5%E5%85%B7%E6%8A%80%E6%9C%AF/hugo-%E5%8F%82%E8%80%83/" role="button">Hugo 参考</a>
                            </li>
                            
                            <li>
                                <a href="/notes/%E5%B7%A5%E5%85%B7%E6%8A%80%E6%9C%AF/markdown-%E8%AF%AD%E6%B3%95/" role="button">markDown 语法</a>
                            </li>
                            
                            <li>
                                <a href="/notes/%E5%B7%A5%E5%85%B7%E6%8A%80%E6%9C%AF/plantuml/" role="button">plantuml</a>
                            </li>
                            
                            <li>
                                <a href="/notes/%E5%B7%A5%E5%85%B7%E6%8A%80%E6%9C%AF/python-%E6%96%B9%E6%B3%95%E5%8F%82%E8%80%83/" role="button">python 方法参考</a>
                            </li>
                            
                            <li>
                                <a href="/notes/%E5%B7%A5%E5%85%B7%E6%8A%80%E6%9C%AF/%E6%8A%80%E6%9C%AF%E8%AE%B0%E5%BD%95/" role="button">技术记录</a>
                            </li>
                            
                            <li>
                                <a href="/notes/%E5%B7%A5%E5%85%B7%E6%8A%80%E6%9C%AF/%E8%89%B2%E5%BD%A9%E5%AD%A6/" role="button">色彩学</a>
                            </li>
                            
                            <li>
                                <a href="/notes/%E5%B7%A5%E5%85%B7%E6%8A%80%E6%9C%AF/%E8%AE%BE%E8%AE%A1%E8%AF%AD%E8%A8%80/" role="button">设计语言</a>
                            </li>
                            
                            <li>
                                <a href="/notes/%E5%B7%A5%E5%85%B7%E6%8A%80%E6%9C%AF/%E7%BD%91%E7%AB%99%E6%94%B6%E8%97%8F/" role="button">网站收藏</a>
                            </li>
                            
                            <li>
                                <a href="/notes/%E5%B7%A5%E5%85%B7%E6%8A%80%E6%9C%AF/%E7%BB%B4%E5%9F%BA%E7%99%BE%E7%A7%91/" role="button">维基百科</a>
                            </li>
                            
                            <li>
                                <a href="/notes/%E5%B7%A5%E5%85%B7%E6%8A%80%E6%9C%AF/%E6%AD%A3%E5%88%99%E8%A1%A8%E8%BE%BE%E5%BC%8F/" role="button">正则表达式</a>
                            </li>
                            
                        </ul>
                    </div>
                </div>
            </div>
            
            
            
            
            <li class="nav-item nav-section" id="理论知识">
                <a id="" href="/notes/%E7%90%86%E8%AE%BA%E7%9F%A5%E8%AF%86/" role="button">理论知识</a>
            </li>


            <div class="sub-pages-container" id="sub-pages-container-理论知识">
                <div class="sub-pages-content">

                    
                    <div class="sub-pages">
                        <ul>
                            <li class="small-title"><span>编程语言</span></li>
                            
                            <li>
                                <a href="/notes/%E7%90%86%E8%AE%BA%E7%9F%A5%E8%AF%86/%E7%BC%96%E7%A8%8B%E8%AF%AD%E8%A8%80/django/" role="button">Django</a>
                            </li>
                            
                            <li>
                                <a href="/notes/%E7%90%86%E8%AE%BA%E7%9F%A5%E8%AF%86/%E7%BC%96%E7%A8%8B%E8%AF%AD%E8%A8%80/python/" role="button">Python</a>
                            </li>
                            
                            <li>
                                <a href="/notes/%E7%90%86%E8%AE%BA%E7%9F%A5%E8%AF%86/%E7%BC%96%E7%A8%8B%E8%AF%AD%E8%A8%80/python-%E6%96%B9%E6%B3%95%E5%8F%82%E8%80%83/" role="button">python 方法参考</a>
                            </li>
                            
                            <li>
                                <a href="/notes/%E7%90%86%E8%AE%BA%E7%9F%A5%E8%AF%86/%E7%BC%96%E7%A8%8B%E8%AF%AD%E8%A8%80/redis/" role="button">Redis</a>
                            </li>
                            
                        </ul>
                    </div>
                    
                    <div class="sub-pages">
                        <ul>
                            <li class="small-title"><span>理论知识</span></li>
                            
                            <li>
                                <a href="/notes/%E7%90%86%E8%AE%BA%E7%9F%A5%E8%AF%86/408/%E8%AE%A1%E7%AE%97%E6%9C%BA%E7%BD%91%E7%BB%9C/" role="button">计算机网络</a>
                            </li>
                            
                            <li>
                                <a href="/notes/%E7%90%86%E8%AE%BA%E7%9F%A5%E8%AF%86/408/%E6%95%B0%E6%8D%AE%E7%BB%93%E6%9E%84%E5%92%8C%E7%AE%97%E6%B3%95/" role="button">数据结构和算法</a>
                            </li>
                            
                            <li>
                                <a href="/notes/%E7%90%86%E8%AE%BA%E7%9F%A5%E8%AF%86/408/%E5%BA%94%E7%94%A8%E5%B1%82-qa/" role="button">应用层-Q&amp;A</a>
                            </li>
                            
                            <li>
                                <a href="/notes/%E7%90%86%E8%AE%BA%E7%9F%A5%E8%AF%86/408/%E8%BF%90%E8%BE%93%E5%B1%82-qa/" role="button">运输层-Q&amp;A</a>
                            </li>
                            
                        </ul>
                    </div>
                    
                    <div class="sub-pages">
                        <ul>
                            <li class="small-title"><span>力扣</span></li>
                            
                            <li>
                                <a href="/notes/%E7%90%86%E8%AE%BA%E7%9F%A5%E8%AF%86/%E5%8A%9B%E6%89%A3/%E7%B3%BB%E7%BB%9F%E6%94%BB%E7%95%A5/" role="button">系统攻略</a>
                            </li>
                            
                        </ul>
                    </div>
                    
                    <div class="sub-pages">
                        <ul>
                            <li class="small-title"><span>数据库</span></li>
                            
                            <li>
                                <a href="/notes/%E7%90%86%E8%AE%BA%E7%9F%A5%E8%AF%86/%E6%95%B0%E6%8D%AE%E5%BA%93/redis/" role="button">Redis</a>
                            </li>
                            
                        </ul>
                    </div>
                    
                    <div class="sub-pages">
                        <ul>
                            <li class="small-title"><span>理论知识</span></li>
                            
                            <li>
                                <a href="/notes/%E7%90%86%E8%AE%BA%E7%9F%A5%E8%AF%86/%E8%80%83%E5%85%AC/" role="button">考公</a>
                            </li>
                            
                            <li>
                                <a href="/notes/%E7%90%86%E8%AE%BA%E7%9F%A5%E8%AF%86/%E6%95%B0%E5%AD%A6%E7%9F%A5%E8%AF%86/" role="button">数学知识</a>
                            </li>
                            
                            <li>
                                <a href="/notes/%E7%90%86%E8%AE%BA%E7%9F%A5%E8%AF%86/%E4%BA%94%E7%AC%94%E8%BE%93%E5%85%A5%E6%B3%95/" role="button">五笔输入法</a>
                            </li>
                            
                        </ul>
                    </div>
                </div>
            </div>
            
            
            
            
            <li class="nav-item nav-section" id="项目">
                <a id="" href="/notes/%E9%A1%B9%E7%9B%AE/" role="button">项目</a>
            </li>


            <div class="sub-pages-container" id="sub-pages-container-项目">
                <div class="sub-pages-content">

                    
                    <div class="sub-pages">
                        <ul>
                            <li class="small-title"><span>项目</span></li>
                            
                            <li>
                                <a href="/notes/%E9%A1%B9%E7%9B%AE/%E4%BA%A7%E5%93%81%E5%A4%A9%E6%A2%AF/" role="button">产品天梯</a>
                            </li>
                            
                        </ul>
                    </div>
                </div>
            </div>
            
            
        </ul>
    </div>
</div>
</nav>











  </nav>
  <main class="container flex" id="gb-main">
    
<div id="note-page" class="center">
  <header class="book-header">

  
    <div class="note-header">
  <div class="note-title">
    <a href="/notes/%E6%9D%82%E6%80%9D/%E6%96%87%E6%91%98/">
      文摘
    </a>
  </div>
  <div class="note-meta">
      <span class="small-title">更新于</span>
      <span class="Lastmod" data-unix="1732192304"></span>
        
  </div>
</div>
  

</header>




  
  
<article class="markdown card"><h3 id="滕王阁序-唐-王勃">
  <span>###</span>
   滕王阁序 唐 王勃
</h3>
<p>豫章故郡，洪都新府。星分翼轸，地接衡庐。
襟三江而带五湖，控蛮荆而引瓯越。物华天宝，龙光射牛斗之墟。
人杰地灵，徐孺下陈蕃之榻。雄州雾列，俊采星驰。
台隍枕夷夏之交，宾主尽东南之美。
都督阎公之雅望，棨戟遥临；宇文新州之懿范，襜帷暂驻。
十旬休假，胜友如云；千里逢迎，高朋满座。腾蛟起凤，孟学士之词宗.
紫电青霜，王将军之武库。家君作宰，路出名区；童子何知，躬逢胜饯。
时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿。
临帝子之长洲，得天人之旧馆。层峦耸翠，上出重霄；飞阁流丹，下临无地。
鹤汀凫渚，穷岛屿之萦回；桂殿兰宫，即冈峦之体势。</p>
<p>披绣闼，俯雕甍，山原旷其盈视，川泽纡其骇瞩。
闾阎扑地，钟鸣鼎食之家；舸舰弥津，青雀黄龙之舳。
云销雨霁，彩彻区明。落霞与孤鹜齐飞，秋水共长天一色。
渔舟唱晚，响穷彭蠡之滨，雁阵惊寒，声断衡阳之浦。
遥襟甫畅，逸兴遄飞。爽籁发而清风生，纤歌凝而白云遏。
睢园绿竹，气凌彭泽之樽；邺水朱华，光照临川之笔。
四美具，二难并。穷睇眄于中天，极娱游于暇日。天高地迥，觉宇宙之无穷；
兴尽悲来，识盈虚之有数。望长安于日下，目吴会于云间。
地势极而南溟深，天柱高而北辰远。关山难越，谁悲失路之人；
萍水相逢，尽是他乡之客。怀帝阍而不见，奉宣室以何年？
嗟乎！时运不齐，命途多舛。冯唐易老，李广难封。
屈贾谊于长沙，非无圣主；窜梁鸿于海曲，岂乏明时？
所赖君子见机，达人知命。老当益壮，宁移白首之心？穷且益坚，不坠青云之志。
酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。
孟尝高洁，空余报国之情；阮籍猖狂，岂效穷途之哭！
勃，三尺微命，一介书生。无路请缨，等终军之弱冠；
有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。
他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？
呜呼！胜地不常，盛筵难再；兰亭已矣，梓泽丘墟。临别赠言，幸承恩于伟饯；
登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔；
滕王高阁临江渚，佩玉鸣鸾罢歌舞。
画栋朝飞南浦云，珠帘暮卷西山雨。
闲云潭影日悠悠，物换星移几度秋。
阁中帝子今何在？槛外长江空自流。</p>
<h3 id="过秦论-汉-贾谊">
  <span>###</span>
   过秦论 汉 贾谊
</h3>
<p>秦孝公据崤函之固，拥雍州之地，君臣固守以窥周室，有席卷天下，包举宇内，囊括四海之意，并吞八荒之心。
当是时也，商君佐之，内立法度，务耕织，修守战之具，外连衡而斗诸侯。于是秦人拱手而取西河之外。
孝公既没，惠文、武、昭襄蒙故业，因遗策，南取汉中，西举巴、蜀，东割膏腴之地，北收要害之郡。
诸侯恐惧，会盟而谋弱秦，不爱珍器重宝肥饶之地，以致天下之士，合从缔交，相与为一。
当此之时，齐有孟尝，赵有平原，楚有春申，魏有信陵。
此四君者，皆明智而忠信，宽厚而爱人，尊贤而重士，约从离衡，兼韩、魏、燕、楚、齐、赵、宋、卫、中山之众。
于是六国之士，有宁越、徐尚、苏秦、杜赫之属为之谋，齐明、周最、陈轸、召滑、楼缓、翟景、苏厉、乐毅之徒通其意，吴起、孙膑、带佗、倪良、王廖、田忌、廉颇、赵奢之伦制其兵。
尝以十倍之地，百万之众，叩关而攻秦。
秦人开关延敌，九国之师，逡巡而不敢进。秦无亡矢遗镞之费，而天下诸侯已困矣。于是从散约败，争割地而赂秦。
秦有余力而制其弊，追亡逐北，伏尸百万，流血漂橹；因利乘便，宰割天下，分裂山河。强国请服，弱国入朝。
延及孝文王、庄襄王，享国之日浅，国家无事。
及至始皇，奋六世之余烈，振长策而御宇内，吞二周而亡诸侯，履至尊而制六合，执敲扑而鞭笞天下，威振四海。
南取百越之地，以为桂林、象郡；百越之君，俯首系颈，委命下吏。乃使蒙恬北筑长城而守藩篱，却匈奴七百余里；
胡人不敢南下而牧马，士不敢弯弓而报怨。于是废先王之道，焚百家之言，以愚黔首；隳名城，杀豪杰；
收天下之兵，聚之咸阳，销锋镝，铸以为金人十二，以弱天下之民。
然后践华为城，因河为池，据亿丈之城，临不测之渊，以为固。
良将劲弩守要害之处，信臣精卒陈利兵而谁何。
天下已定，始皇之心，自以为关中之固，金城千里，子孙帝王万世之业也。
秦王既没，余威震于殊俗。然陈涉瓮牖绳枢之子，氓隶之人，而迁徙之徒也；
才能不及中人，非有仲尼，墨翟之贤，陶朱、猗顿之富；
蹑足行伍之间，而倔起阡陌之中，率疲弊之卒，将数百之众，转而攻秦；
斩木为兵，揭竿为旗，天下云集响应，赢粮而景从。
山东豪俊遂并起而亡秦族矣。且夫天下非小弱也，雍州之地，崤函之固，自若也。
陈涉之位，非尊于齐、楚、燕、赵、韩、魏、宋、卫、中山之君也；
锄懮棘矜，非铦于钩戟长铩也；谪戍之众，非抗于九国之师也；深谋远虑，行军用兵之道，非及向时之士也。
然而成败异变，功业相反，何也？试使山东之国与陈涉度长絜大，比权量力，则不可同年而语矣。
然秦以区区之地，致万乘之势，序八州而朝同列，百有余年矣；然后以六合之家，崤函为宫；
一夫作难而七庙隳，身死人手，为天下笑者，何也？仁义不施而攻守之势异也。</p>
</article>

  

  <label for="menu-control" class="hidden note-menu-overlay"></label>
</div>
<footer class="note-footer">
  
  <div id="viewer-container"></div>

<script>
  
  window.onload = function () {
    
    updateDateTimeByElementClass("LastChange");
    
    updateDateTimeByElementClass("AuthorDate");
    
    updateDateTimeByElementClass("nowDate");
    
    updateDateTimeByElementClass("date");
    
    updateDateTimeByElementClass("Lastmod");
  };
</script>


 
<script src="https://ltao.top/plugs/viewer.min.min.f09882c6245201c57f95ab8757a58e743f88e0feebc9f1490c1e278e5ea09d82.js"></script>
<link src="https://ltao.top/plugs/viewer.min.5a4aef2c7d7afc31356e0ff2523716614f3deca0315d05acc309ef2261dee5cf.css">

<script src="https://ltao.top/js/gallery.min.43b935954d4caf5df88d90f99e3d4e2247f7d92822772008e68868c5d73b7b2d.js"></script>


<script src="https://ltao.top/js/updateDateTimeByElementClass.min.5ac5e364cc043e1f0393415f22e1d687957ab80e767b3fe37c74005bf5340666.js"></script>


<script src="https://ltao.top/js/TableOfContents.min.6f6d16bd1f48d060ebe453f97a427f0e7ce2d700d252e0d2729c245140f32c62.js"></script>


<script src="https://ltao.top/plugs/highlight.min.min.4e0b9f48d67c0e81df581eec1cc976947102417e849ac449b7ff77ac1f507c81.js"></script>


<script src="https://ltao.top/js/tableMeger.min.a1bec8e69fd9b4c6113fe791240958bc76f88b480a7c19c96a673a37cd933be2.js"></script>
<script src="https://ltao.top/js/nav.min.3aa11590afcd852c95adefdc124f8f2c5b6a49a3cbc7178876e2f8c370116d28.js"></script>


<script src="https://ltao.top/js/loading.min.c5226257b0eaeb57d209046e7f1715af368a6500e47de26d1b7adb4df645fa0b.js"></script>



<script src="https://ltao.top/plugs/papaparse.min.min.b99e286adada27cbe073a61ed8271c516b4a43674baced254b6cec53bbec85bb.js"></script>
<script defer src="/zh-cn.search.min.817b3084df845e2dc30bc6b88cedfac458d125812e42eeec17bddd44199848f1.js" integrity="sha256-gXswhN&#43;EXi3DC8a4jO36xFjRJYEuQu7sF73dRBmYSPE=" crossorigin="anonymous"></script>



</footer>

  </main>
  <footer id="gb-footer">
    <div class="center" id="note-footer">
      <div class="footer">
  <p>
    <span>
      <small> Power by</small>
      <a href="https://gohugo.io">Hugo</a> 0.100.2
    </span>
  </p>
  <p>
    <span>
      <small> 运行时间: </small>
      
      
      712天

    </span>
  </p>
</div>
      <div id="viewer-container"></div>

<script>
  
  window.onload = function () {
    
    updateDateTimeByElementClass("LastChange");
    
    updateDateTimeByElementClass("AuthorDate");
    
    updateDateTimeByElementClass("nowDate");
    
    updateDateTimeByElementClass("date");
    
    updateDateTimeByElementClass("Lastmod");
  };
</script>


 
<script src="https://ltao.top/plugs/viewer.min.min.f09882c6245201c57f95ab8757a58e743f88e0feebc9f1490c1e278e5ea09d82.js"></script>
<link src="https://ltao.top/plugs/viewer.min.5a4aef2c7d7afc31356e0ff2523716614f3deca0315d05acc309ef2261dee5cf.css">

<script src="https://ltao.top/js/gallery.min.43b935954d4caf5df88d90f99e3d4e2247f7d92822772008e68868c5d73b7b2d.js"></script>


<script src="https://ltao.top/js/updateDateTimeByElementClass.min.5ac5e364cc043e1f0393415f22e1d687957ab80e767b3fe37c74005bf5340666.js"></script>


<script src="https://ltao.top/js/TableOfContents.min.6f6d16bd1f48d060ebe453f97a427f0e7ce2d700d252e0d2729c245140f32c62.js"></script>


<script src="https://ltao.top/plugs/highlight.min.min.4e0b9f48d67c0e81df581eec1cc976947102417e849ac449b7ff77ac1f507c81.js"></script>


<script src="https://ltao.top/js/tableMeger.min.a1bec8e69fd9b4c6113fe791240958bc76f88b480a7c19c96a673a37cd933be2.js"></script>
<script src="https://ltao.top/js/nav.min.3aa11590afcd852c95adefdc124f8f2c5b6a49a3cbc7178876e2f8c370116d28.js"></script>


<script src="https://ltao.top/js/loading.min.c5226257b0eaeb57d209046e7f1715af368a6500e47de26d1b7adb4df645fa0b.js"></script>



<script src="https://ltao.top/plugs/papaparse.min.min.b99e286adada27cbe073a61ed8271c516b4a43674baced254b6cec53bbec85bb.js"></script>
<script defer src="/zh-cn.search.min.817b3084df845e2dc30bc6b88cedfac458d125812e42eeec17bddd44199848f1.js" integrity="sha256-gXswhN&#43;EXi3DC8a4jO36xFjRJYEuQu7sF73dRBmYSPE=" crossorigin="anonymous"></script>



    </div>
  </footer>
</body>

</html>











